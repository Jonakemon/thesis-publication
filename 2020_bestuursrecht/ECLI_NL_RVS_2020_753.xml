<?xml version="1.0" encoding="utf-8"?>
<open-rechtspraak>
  <rdf:RDF xmlns:rdf="http://www.w3.org/1999/02/22-rdf-syntax-ns#" xmlns:ecli="https://e-justice.europa.eu/ecli" xmlns:tr="http://tuchtrecht.overheid.nl/" xmlns:eu="http://publications.europa.eu/celex/" xmlns:dcterms="http://purl.org/dc/terms/" xmlns:bwb="bwb-dl" xmlns:cvdr="http://decentrale.regelgeving.overheid.nl/cvdr/" xmlns:psi="http://psi.rechtspraak.nl/" xmlns:rdfs="http://www.w3.org/2000/01/rdf-schema#">
    <rdf:Description>
      <dcterms:identifier>ECLI:NL:RVS:2020:753</dcterms:identifier>
      <dcterms:format>text/xml</dcterms:format>
      <dcterms:accessRights>public</dcterms:accessRights>
      <dcterms:modified>2020-03-18T10:32:09</dcterms:modified>
      <dcterms:issued rdfs:label="Publicatiedatum">2020-03-16</dcterms:issued>
      <dcterms:publisher resourceIdentifier="http://rechtspraak.nl/">Raad voor de Rechtspraak</dcterms:publisher>
      <dcterms:language>nl</dcterms:language>
      <dcterms:creator rdfs:label="Instantie" resourceIdentifier="http://standaarden.overheid.nl/owms/terms/Raad_van_State" scheme="overheid.RechterlijkeMacht">Raad van State</dcterms:creator>
      <dcterms:date rdfs:label="Uitspraakdatum">2020-03-16</dcterms:date>
      <psi:zaaknummer rdfs:label="Zaaknr">202000372/2/A3</psi:zaaknummer>
      <dcterms:type rdf:language="nl" resourceIdentifier="http://psi.rechtspraak.nl/uitspraak">Uitspraak</dcterms:type>
      <psi:procedure rdf:language="nl" rdfs:label="Procedure" resourceIdentifier="http://psi.rechtspraak.nl/procedure#voorlopigeVoorziening">Voorlopige voorziening</psi:procedure>
      <dcterms:coverage>NL</dcterms:coverage>
      <dcterms:spatial rdfs:label="Zittingsplaats">'s-Gravenhage</dcterms:spatial>
      <dcterms:subject rdfs:label="Rechtsgebied" resourceIdentifier="http://psi.rechtspraak.nl/rechtsgebied#bestuursrecht">Bestuursrecht</dcterms:subject>
      <dcterms:hasVersion rdfs:label="Vindplaatsen" resourceIdentifier="http://psi.rechtspraak.nl/vindplaats">
        <rdf:list>
          <rdf:li>Rechtspraak.nl</rdf:li>
        </rdf:list>
      </dcterms:hasVersion>
    </rdf:Description>
    <rdf:Description rdf:about="http://deeplink.rechtspraak.nl/uitspraak?id=ECLI:NL:RVS:2020:753">
      <dcterms:identifier>http://deeplink.rechtspraak.nl/uitspraak?id=ECLI:NL:RVS:2020:753</dcterms:identifier>
      <dcterms:format>text/html</dcterms:format>
      <dcterms:accessRights>public</dcterms:accessRights>
      <dcterms:modified>2020-03-16T09:28:22</dcterms:modified>
      <dcterms:issued rdfs:label="Publicatiedatum">2020-03-18</dcterms:issued>
      <dcterms:publisher resourceIdentifier="http://rechtspraak.nl/">Raad voor de Rechtspraak</dcterms:publisher>
      <dcterms:language>nl</dcterms:language>
      <dcterms:title rdf:language="nl">ECLI:NL:RVS:2020:753 Raad van State , 16-03-2020 / 202000372/2/A3</dcterms:title>
      <dcterms:abstract resourceIdentifier="../../rs:inhoudsindicatie" />
    </rdf:Description>
  </rdf:RDF>
  <inhoudsindicatie id="ECLI:NL:RVS:2020:753:INH" lang="nl" xml:space="preserve" xmlns="http://www.rechtspraak.nl/schema/rechtspraak-1.0" xmlns:xsi="http://www.w3.org/2001/XMLSchema-instance" xmlns:xsd="http://www.w3.org/2001/XMLSchema">
      <para>Bij besluit van 15 augustus 2019 heeft de burgemeester van Uithoorn de aanvraag van Wow Sensation om een exploitatievergunning voor discotheek Club The Sense in De Kwakel afgewezen. Wow Sensation beschikte van 10 december 2015 tot 10 december 2018 over een exploitatievergunning voor Club The Sense. Omdat de voorgenomen verkoop van de onderneming eind 2018 niet rond kwam, heeft Wow Sensation op 5 maart 2019 een nieuwe vergunning aangevraagd om Club The Sense zelf weer te kunnen exploiteren.</para>
    </inhoudsindicatie>
  <uitspraak xml:space="preserve" lang="nl" id="ECLI:NL:RVS:2020:753:DOC" xmlns="http://www.rechtspraak.nl/schema/rechtspraak-1.0" xmlns:xsi="http://www.w3.org/2001/XMLSchema-instance" xmlns:xsd="http://www.w3.org/2001/XMLSchema" xmlns:xlink="http://www.w3.org/1999/xlink">
  <parablock>
    <para>202000372/2/A3.</para>
    <para>Datum uitspraak: 16 maart 2020</para>
    <para>AFDELING</para>
    <para>BESTUURSRECHTSPRAAK</para>
    <para>Uitspraak van de voorzieningenrechter van de Afdeling bestuursrechtspraak van de Raad van State op een verzoek om het treffen van een voorlopige voorziening (artikel 8:81 van de Algemene wet bestuursrecht) hangende de hoger beroepen van onder meer:</para>
    <para>Wow Sensation B.V., gevestigd te De Kwakel, gemeente Uithoorn,</para>
    <para>verzoekster,</para>
    <para>tegen de uitspraak van de voorzieningenrechter van de rechtbank Amsterdam (hierna: de rechtbank) van 11 december 2019 in zaak nr. 19/5758 19/5686 in het geding tussen:</para>
    <para>Wow Sensation</para>
    <para>en</para>
    <para>de burgemeester van Uithoorn.</para>
    <para>Procesverloop</para>
    <para>Bij besluit van 15 augustus 2019 heeft de burgemeester de aanvraag van Wow Sensation om een exploitatievergunning voor discotheek Club The Sense in De Kwakel afgewezen.</para>
    <para>Bij uitspraak van 18 september 2019 heeft de rechtbank een verzoek van Wow Sensation om voorlopige voorziening toegewezen omdat naar haar verwachting het besluit in bezwaar geen stand zou houden.</para>
    <para>Bij besluit van 28 oktober 2019 heeft de burgemeester het door Wow Sensation tegen het besluit van 15 augustus 2019 gemaakte bezwaar ongegrond verklaard.</para>
    <para>Bij uitspraak van 11 december 2019 heeft de rechtbank het door Wow Sensation daartegen ingestelde beroep gegrond verklaard, het besluit van 28 oktober 2019 vernietigd en de burgemeester opgedragen een nieuw besluit op het bezwaar van Wow Sensation te nemen. De rechtbank heeft het verzoek om een voorlopige voorziening afgewezen.</para>
    <para>Tegen deze uitspraak hebben zowel de burgemeester als Wow Sensation hoger beroep ingesteld.</para>
    <para>Bij besluit van 7 februari 2020 heeft de burgemeester opnieuw op het bezwaar van Wow Sensation beslist. Daarbij heeft hij het bezwaar opnieuw ongegrond verklaard.</para>
    <para>Wow Sensation heeft de voorzieningenrechter verzocht een voorlopige voorziening te treffen.</para>
    <para>De burgemeester heeft een schriftelijke uiteenzetting ingediend.</para>
    <para>Wow Sensation en de burgemeester hebben nadere stukken ingediend.</para>
    <para>De voorzieningenrechter heeft het verzoek ter zitting behandeld op 5 maart 2020, waar Wow Sensation, vertegenwoordigd door mr. Z.M. Nasir, advocaat te Rotterdam, en [gemachtigde], en de burgemeester, vertegenwoordigd door mr. S.H.J. Kuijper, zijn verschenen.</para>
    <para>Overwegingen</para>
    <para>1.    Het oordeel van de voorzieningenrechter heeft een voorlopig karakter en is niet bindend in de bodemprocedure.</para>
    <para>Inleiding</para>
    <para>2.    Wow Sensation beschikte van 10 december 2015 tot 10 december 2018 over een exploitatievergunning voor Club The Sense. Omdat de voorgenomen verkoop van de onderneming eind 2018 niet rond kwam, heeft Wow Sensation op 5 maart 2019 een nieuwe vergunning aangevraagd om Club The Sense zelf weer te kunnen exploiteren.</para>
    <para>    De burgemeester heeft bij het besluit van 15 augustus 2019 de exploitatievergunning geweigerd omdat er feiten en omstandigheden zijn die redelijkerwijs kunnen doen vermoeden dat ter verkrijging van de aangevraagde vergunning valsheid in geschrifte is gepleegd als bedoeld in artikel 3, zesde lid, van de Wet bevordering integriteitsbeoordelingen door het openbaar bestuur (hierna: Wet bibob). Ter nadere motivering van de weigering heeft de burgemeester bij het besluit op bezwaar toegevoegd dat hij meent dat de aanvrager van de vergunning in enig opzicht van slecht levensgedrag is, als bedoeld in artikel 2:28, tweede lid, aanhef en onder b, van de Algemene Plaatselijke Verordening Uithoorn 2019. Aan de handhaving van de weigering in het besluit op bezwaar van 7 februari 2020 heeft de burgemeester opnieuw artikel 3, zesde lid, van de Wet bibob ten grondslag gelegd. Daaraan heeft hij toegevoegd dat, enerzijds, volgens hem ernstig gevaar bestaat dat de beschikking mede zal worden gebruikt om uit gepleegde strafbare feiten verkregen of te verkrijgen, op geld waardeerbare voordelen te benutten, als bedoeld in artikel 3, eerste lid, aanhef en onder a, van de Wet bibob, en, anderzijds, de exploitatie van de discotheek volgens hem in strijd is met het bestemmingsplan (artikel 2:28, tweede lid, Algemene Plaatselijke Verordening Uithoorn 2020).</para>
    <para>3.    Het verzoek van Wow Sensation om een voorlopige voorziening strekt ertoe dat zij gedurende de bodemprocedure bij de Afdeling wordt behandeld als ware zij in het bezit van een exploitatievergunning.</para>
    <para>Spoedeisend belang</para>
    <para>4.    De burgemeester heeft het spoedeisend belang van Wow Sensation bij haar verzoek betwist. Dat zich bij Wow Sensation een acute financiële noodsituatie zou voordoen, is volgens hem niet onderbouwd.</para>
    <para>    De voorzieningenrechter overweegt hierover dat een financieel belang in de regel op zichzelf onvoldoende reden is om een voorlopige voorziening te treffen. Een spoedeisend belang kan echter wel worden aangenomen, indien aannemelijk is dat Wow Sensation in een financiële noodsituatie zal komen te verkeren. Hiertoe ziet de voorzieningenrechter voldoende aanknopingspunten. Wow Sensation heeft zowel in haar verzoek als ter zitting naar voren gebracht dat Club The Sense reeds lange tijd door toedoen van de burgemeester is gesloten en er gedurende die periode geen inkomsten konden worden gegenereerd. Ter zitting heeft Wow Sensation aannemelijk gemaakt dat op haar bankrekening onvoldoende staat om de eerstvolgende maandelijkse verplichtingen te kunnen voldoen. Gelet hierop is er in dit geval aanleiding om aan te nemen dat een spoedeisend belang bestaat bij het verzoek om voorlopige voorziening.</para>
    <para>Beoordeling verzoek</para>
    <para>5.    Voor inwilliging van een dergelijk verstrekkend verzoek als verzocht door Wow Sensation bestaat in het algemeen slechts aanleiding als de voorzieningenrechter op voorhand de overtuiging heeft dat de uitkomst in de bodemprocedure zal zijn dat de exploitatievergunning zal moeten worden verleend. Die overtuiging heeft de voorzieningenrechter niet. Niet met de daartoe vereiste zekerheid kan worden geoordeeld dat de standpunten van Wow Sensation over de door de burgemeester aan de weigering ten grondslag gelegde argumenten juist zijn. In dat verband is voorts van belang dat in de bodemprocedure, waarin niet alleen op het hoger beroep van Wow Sensation maar ook op het hoger beroep van de burgemeester tegen de uitspraak van 11 december 2019 wordt beslist, rechtsvragen aan de orde zijn die nader onderzoek vergen en zich minder goed lenen voor beantwoording in deze voorlopige voorzieningprocedure.</para>
    <para>    De voorzieningenrechter ziet bij de afweging van de bij het verzoek betrokken belangen evenmin aanleiding het verzoek toe te wijzen. De voorzieningenrechter betrekt daarbij dat Wow Sensation zelf het risico heeft genomen om eind 2018 haar bedrijfsvoering te staken. Club The Sense is meer dan een jaar gesloten. De Drank- en Horecawet-vergunning is volgens de burgemeester inmiddels vervallen. Deze zal, zoals ter zitting is gebleken, niet direct worden verleend, omdat daarvoor het gebruikelijke traject zal moeten worden doorlopen. Gelet op de (financiële) belangen van Wow Sensation zal de voorzieningenrechter voorts bevorderen dat het hoger beroep spoedig, eind mei of begin juni van dit jaar, op een zitting van een meervoudige kamer zal worden behandeld.</para>
    <para>    Onder deze omstandigheden is het treffen van een zo verstrekkende voorlopige voorziening niet gerechtvaardigd.</para>
    <para>Conclusie en proceskosten</para>
    <para>6.    De voorzieningenrechter ziet geen aanleiding de gevraagde voorziening te treffen en zal het verzoek dan ook afwijzen.</para>
    <para>7.    Voor een proceskostenveroordeling bestaat geen aanleiding.</para>
    <para>Beslissing</para>
    <para>De voorzieningenrechter van de Afdeling bestuursrechtspraak van de Raad van State:</para>
    <para>wijst het verzoek af.</para>
    <para>Aldus vastgesteld door mr. E.J. Daalder, voorzieningenrechter, in tegenwoordigheid van mr. L.E.E. Konings, griffier.</para>
    <para>w.g. Daalder    w.g. Konings</para>
    <para>voorzieningenrechter    griffier</para>
    <para>Uitgesproken in het openbaar op 16 maart 2020</para>
    <para>612.</para>
  </parablock>
</uitspraak>
</open-rechtspraak>