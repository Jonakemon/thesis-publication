<?xml version="1.0" encoding="utf-8"?>
<open-rechtspraak>
  <rdf:RDF xmlns:rdf="http://www.w3.org/1999/02/22-rdf-syntax-ns#" xmlns:ecli="https://e-justice.europa.eu/ecli" xmlns:tr="http://tuchtrecht.overheid.nl/" xmlns:eu="http://publications.europa.eu/celex/" xmlns:dcterms="http://purl.org/dc/terms/" xmlns:bwb="bwb-dl" xmlns:cvdr="http://decentrale.regelgeving.overheid.nl/cvdr/" xmlns:psi="http://psi.rechtspraak.nl/" xmlns:rdfs="http://www.w3.org/2000/01/rdf-schema#">
    <rdf:Description>
      <dcterms:identifier>ECLI:NL:RBDHA:2020:3276</dcterms:identifier>
      <dcterms:format>text/xml</dcterms:format>
      <dcterms:accessRights>public</dcterms:accessRights>
      <dcterms:modified>2020-04-09T12:12:13</dcterms:modified>
      <dcterms:issued rdfs:label="Publicatiedatum">2020-04-09</dcterms:issued>
      <dcterms:publisher resourceIdentifier="http://rechtspraak.nl/">Raad voor de Rechtspraak</dcterms:publisher>
      <dcterms:language>nl</dcterms:language>
      <dcterms:creator rdfs:label="Instantie" resourceIdentifier="http://standaarden.overheid.nl/owms/terms/Rechtbank_Den_Haag" scheme="overheid.RechterlijkeMacht">Rechtbank Den Haag</dcterms:creator>
      <dcterms:date rdfs:label="Uitspraakdatum">2020-04-01</dcterms:date>
      <psi:zaaknummer rdfs:label="Zaaknr">AMS 19/9060</psi:zaaknummer>
      <dcterms:type rdf:language="nl" resourceIdentifier="http://psi.rechtspraak.nl/uitspraak">Uitspraak</dcterms:type>
      <psi:procedure rdf:language="nl" rdfs:label="Procedure" resourceIdentifier="http://psi.rechtspraak.nl/procedure#eersteAanlegMeervoudig">Eerste aanleg - meervoudig</psi:procedure>
      <dcterms:coverage>NL</dcterms:coverage>
      <dcterms:spatial rdfs:label="Zittingsplaats">Amsterdam</dcterms:spatial>
      <dcterms:subject rdfs:label="Rechtsgebied" resourceIdentifier="http://psi.rechtspraak.nl/rechtsgebied#bestuursrecht">Bestuursrecht</dcterms:subject>
      <dcterms:hasVersion rdfs:label="Vindplaatsen" resourceIdentifier="http://psi.rechtspraak.nl/vindplaats">
        <rdf:list>
          <rdf:li>Rechtspraak.nl</rdf:li>
        </rdf:list>
      </dcterms:hasVersion>
    </rdf:Description>
    <rdf:Description rdf:about="http://deeplink.rechtspraak.nl/uitspraak?id=ECLI:NL:RBDHA:2020:3276">
      <dcterms:identifier>http://deeplink.rechtspraak.nl/uitspraak?id=ECLI:NL:RBDHA:2020:3276</dcterms:identifier>
      <dcterms:format>text/html</dcterms:format>
      <dcterms:accessRights>public</dcterms:accessRights>
      <dcterms:modified>2020-04-09T12:11:36</dcterms:modified>
      <dcterms:issued rdfs:label="Publicatiedatum">2020-04-09</dcterms:issued>
      <dcterms:publisher resourceIdentifier="http://rechtspraak.nl/">Raad voor de Rechtspraak</dcterms:publisher>
      <dcterms:language>nl</dcterms:language>
      <dcterms:title rdf:language="nl">ECLI:NL:RBDHA:2020:3276 Rechtbank Den Haag , 01-04-2020 / AMS 19/9060</dcterms:title>
      <dcterms:abstract resourceIdentifier="../../rs:inhoudsindicatie" />
    </rdf:Description>
  </rdf:RDF>
  <inhoudsindicatie id="ECLI:NL:RBDHA:2020:3276:INH" lang="nl" xml:space="preserve" xmlns="http://www.rechtspraak.nl/schema/rechtspraak-1.0" xmlns:xsi="http://www.w3.org/2001/XMLSchema-instance" xmlns:xsd="http://www.w3.org/2001/XMLSchema">
      <parablock>
        <para>Eiser is een ongedocumenteerde vreemdeling, afkomstig uit Bosnië. </para>
        <para>In geschil is de vraag of de gemeente Amsterdam bevoegd is om de opvang van eiser te beëindigen of dat de staatssecretaris van Justitie en Veiligheid dat moet doen. </para>
      </parablock>
      <para />
      <parablock>
        <para>Naar het oordeel van de rechtbank verbleef eiser in de gemeentelijke opvang en niet in de Landelijke Voorziening Vreemdelingen (LVV). Verblijf in de LVV vindt immers alleen plaats na aanmelding en niet automatisch. Omdat eiser niet in de LVV maar in de gemeentelijke opvang verbleef, is de gemeente bevoegd de opvang te beëindigen. </para>
        <para>Verder is de rechtbank van oordeel dat in ieder geval gedurende de pilotfase de gemeentelijke opvang kan bestaan naast de LVV.</para>
      </parablock>
    </inhoudsindicatie>
  <uitspraak id="ECLI:NL:RBDHA:2020:3276:DOC" lang="nl" xml:space="preserve" xmlns="http://www.rechtspraak.nl/schema/rechtspraak-1.0" xmlns:xsi="http://www.w3.org/2001/XMLSchema-instance" xmlns:xsd="http://www.w3.org/2001/XMLSchema" xmlns:xlink="http://www.w3.org/1999/xlink">
  <uitspraak.info>
    <bridgehead role="bold">RECHTBANK DEN HAAG</bridgehead>
    <para>Zittingsplaats Amsterdam</para>
    <para />
    <parablock>
      <para>Bestuursrecht</para>
    </parablock>
    <para />
    <parablock>
      <para>zaaknummer: AWB 19/9060 </para>
    </parablock>
    <para />
    <parablock>
      <para>
        [persoonsnummer]
      </para>
    </parablock>
    <para />
    <bridgehead role="bold">uitspraak van de meervoudige kamer voor vreemdelingenzaken in de zaak tussen</bridgehead>
    <para />
    <bridgehead role="bold">
      [eiser] , </bridgehead>
    <parablock>
      <para>geboren op [geboortedatum] 1962, van Bosnische nationaliteit, eiser </para>
      <para>(gemachtigde: mr. W.G. Fischer),</para>
    </parablock>
    <para />
    <parablock>
      <para>en</para>
    </parablock>
    <para />
    <parablock>
      <para>het college van burgemeester en wethouders van de gemeente Amsterdam, verweerder</para>
      <para>(gemachtigde: mr. T.F. Baars).</para>
    </parablock>
    <para />
    <para />
  </uitspraak.info>
  <section role="procesverloop">
    <title>Procesverloop</title>
    <para />
    <parablock>
      <para>Bij brief van 2 september 2019 heeft verweerder eiser geïnformeerd dat zijn opvang per 2 december 2019 beëindigd zal worden. </para>
    </parablock>
    <para />
    <parablock>
      <para>Bij besluit van 14 november 2019 (het bestreden besluit) heeft verweerder het bezwaar van eiser ongegrond verklaard. </para>
    </parablock>
    <para />
    <parablock>
      <para>Eiser heeft tegen het bestreden besluit beroep ingesteld. </para>
    </parablock>
    <para />
    <parablock>
      <para>Verweerder heeft een verweerschrift ingediend.</para>
    </parablock>
    <para />
    <parablock>
      <para>Het onderzoek ter zitting heeft plaatsgevonden op 27 januari 2020. Partijen hebben zich laten vertegenwoordigen door hun gemachtigden. </para>
    </parablock>
    <para />
  </section>
  <section>
    <title>Overwegingen</title>
    <para />
    <parablock>
      <para>
        <emphasis role="italic">Het verzoek om vrijstelling van het griffierecht</emphasis>
      </para>
    </parablock>
    <para />
    <para>1. Eiser heeft de rechtbank verzocht om vrijstelling van de betaling van het griffierecht wegens betalingsonmacht. Eiser heeft in beroep gesteld dat het hem vanwege het ontbreken van een geldige verblijfsvergunning niet is toegestaan in Nederland te werken of een uitkering te ontvangen en dat hij niet over middelen van bestaan beschikt. De rechtbank acht dit aannemelijk en is daarom van oordeel dat het beroep op betalingsonmacht moet worden toegewezen. Eiser hoeft in deze procedure geen griffierecht te betalen. </para>
    <para />
    <parablock>
      <para>
        <emphasis role="italic">Waar gaat deze procedure over? </emphasis>
      </para>
    </parablock>
    <para />
    <para>2. Eiser is een ongedocumenteerde vreemdeling, afkomstig uit Bosnië. Eiser verblijft sinds 3 april 2018 in de Tijdelijke Opvang voor Ongedocumenteerden (TOO) in de [straat] in Amsterdam. Dit is een gemeentelijke opvang. Op 2 september 2019 heeft eiser een brief ontvangen waarin staat dat hij de gemeentelijke opvang moet verlaten op 2 december 2019. Eiser is het hier niet mee eens en heeft daartegen bezwaar gemaakt en uiteindelijk beroep ingesteld. Ter zitting is gebleken dat eiser nog altijd in de opvang in de [straat] verblijft. </para>
    <para />
    <parablock>
      <para>
        <emphasis role="italic">Ontwikkelingen met betrekking tot opvang van ongedocumenteerden </emphasis>
      </para>
    </parablock>
    <para />
    <para>3. Sinds juli 2015 was in de gemeente Amsterdam het Programma Vreemdelingen van kracht. Onder dit programma bood de gemeente opvang aan ongedocumenteerde vreemdelingen die nergens anders onderdak konden krijgen. Dit is buitenwettelijk begunstigend beleid omdat de gemeente hier niet toe verplicht is.<footnote-ref linkend="_b4802ab9-dd12-49dd-b9ba-3fd77f2bd4bc" /></para>
    <para />
    <para>4. Op 29 november 2018 hebben verweerder en de VNG<footnote-ref linkend="_afc42793-1a75-41e2-8644-ace37b7ad9ef" />  een samenwerkingsovereenkomst getekend voor de Landelijke Vreemdelingen Voorzieningen (LVV). Binnen vijf gemeenten zullen gedurende drie jaar pilots worden uitgevoerd. In deze pilots werken Rijk en gemeenten met medewerking van NGO’s samen met als doel het realiseren van een landelijk netwerk van begeleidings- en opvangvoorzieningen om bestendige oplossingen te vinden voor migranten zonder recht op verblijf of rijksopvang. De gemeente Amsterdam is een van de pilotgemeenten. </para>
    <para />
    <para>5. Op 11 december 2018 heeft verweerder het uitvoeringsplan 24-uursopvang ongedocumenteerden (het Uitvoeringsplan) vastgesteld. Dit Uitvoeringsplan heeft geresulteerd in het Handboek programma ongedocumenteerden (het Handboek) en het Proces programma ongedocumenteerden (het Proces).  </para>
    <para />
    <para>6. Bij brief van 15 februari 2019 heeft verweerder aan de gemeenteraad laten weten dat de gemeente Amsterdam een pilotgemeente wordt. De pilot-LVV zal, na een korte implementatieperiode, op 1 juli 2019 van start gaan. </para>
    <para />
    <para>7. Op 2 april 2019 hebben de gemeente Amsterdam, verweerder, de DT&amp;V<footnote-ref linkend="_e0ec404d-e5c9-4295-9b6c-050f6dbe30bf" />, de IND<footnote-ref linkend="_9fa2b117-91d1-41db-a422-53106d2abe9c" /> en de Politie het Convenant Pilot-LVV in gemeente Amsterdam (het Convenant) ondertekend. Ook op 2 april 2019 is het Mandaatbesluit en machtiging LVV (het Mandaatbesluit)<footnote-ref linkend="_d5334364-86cd-442b-b78c-e33953a63a49" /> in werking getreden. </para>
    <para />
    <para>8. Op 1 juli 2019 is de pilot-LVV in de gemeente Amsterdam van start gegaan. </para>
    <para />
    <parablock>
      <para>
        <emphasis role="italic">De feitelijke handeling</emphasis>
      </para>
    </parablock>
    <para />
    <para>9. Eiser heeft op 2 september 2019 een brief ontvangen waarin staat dat hij de gemeentelijke opvang per 2 december 2019 moet verlaten. Eiser is afkomstig uit een veilig land van herkomst en valt dus niet onder de doelgroep van het Uitvoeringsplan. Verder staat in de brief vermeld dat eiser tot 2 december 2019 begeleiding kan krijgen bij toekomstoriëntatie en terugkeer. Als eiser op die datum aantoonbaar bezig is met vertrek uit Nederland, kan hij eenmalig drie maanden langer opgevangen worden. </para>
    <para />
    <parablock>
      <para>
        <emphasis role="italic">Het bestreden besluit </emphasis>
      </para>
    </parablock>
    <para />
    <para>10. Eiser is het niet eens met de beëindiging van zijn opvang en heeft hiertegen bezwaar gemaakt. Bij het bestreden besluit heeft verweerder dit bezwaar ongegrond verklaard. Volgens verweerder is de opvang van eiser terecht beëindigd omdat hij afkomstig is uit een veilig land van herkomst. In tegenstelling tot wat eiser stelt, verblijft hij niet in de LVV maar in de gemeentelijke opvang. Verweerder is dus bevoegd om de opvang te beëindigen. Indien eiser toelating wenst tot de LVV, kan hij zich melden bij het LOA.<footnote-ref linkend="_c1a1ddca-c91c-4ab3-8b46-bfded55836c1" /> Er is geen sprake van een verplichting op basis van de artikelen 3 en 8 van het EVRM<footnote-ref linkend="_ed8af85a-6269-4db7-bb49-1f643b13aaf5" /> om opvang te verstrekken. </para>
    <para />
    <parablock>
      <para>
        <emphasis role="italic">Het oordeel van de rechtbank</emphasis>
      </para>
    </parablock>
    <para />
    <para>11. Partijen verschillen van mening over het antwoord op de vraag of eiser in de LVV dan wel de gemeentelijke opvang verbleef. Verder verschillen partijen van mening of de LVV en de gemeentelijke opvang naast elkaar kunnen bestaan. </para>
    <para />
    <para>12. Eiser heeft aangevoerd dat de gemeentelijke opvang op 1 juli 2019 is beëindigd en dat iedereen die na 1 juli 2019 nog in de opvang zat, onder de LVV valt. Verweerder was volgens eiser om die reden niet bevoegd om de opvang te beëindigen. Verder stelt eiser dat de LVV uitsluit dat er ook nog gemeentelijke opvang is. </para>
    <para />
    <para>13. Verweerder heeft zich op het standpunt gesteld dat hij bevoegd was om de opvang te beëindigen. Eiser verbleef immers niet in de LVV maar in de gemeentelijke opvang. Uit de Samenwerkingsafspraken LVV blijkt dat wel degelijk twee verschillende regimes naast elkaar kunnen bestaan gedurende de pilotfase. In het verweerschrift heeft verweerder uitgelegd dat de vreemdelingen die in de gemeentelijke opvang verbleven in drie groepen zijn verdeeld. De eerste groep bestond uit vreemdelingen die tot de doelgroep van de LVV behoren. Verweerder heeft deze vreemdelingen aangemeld als kandidaat voor de LVV. Op   1 juli 2019 is deze groep door de Staatssecretaris van Justitie en Veiligheid toegelaten tot de LVV. De tweede groep bestond uit vreemdelingen die niet tot de doelgroep van de LVV behoren maar wel tot de doelgroep van het Uitvoeringsplan. De derde groep bestond uit vreemdelingen die niet tot de doelgroep van de LVV en het Uitvoeringsplan behoren. Bij deze groep is verweerder overgegaan tot beëindiging van de opvang. Omdat deze groep omvangrijk was, is het beëindigen van de gemeentelijke opvang in fases gegaan. Eerst zijn de betreffende vreemdelingen uitgenodigd voor een gesprek bij het LOA. Tijdens dit gesprek is hen uitgelegd dat zij niet langer in aanmerking kwamen voor gemeentelijke opvang. Vervolgens zijn de vreemdelingen besproken tijdens een casusoverleg. Tot slot zijn de vreemdelingen opnieuw uitgenodigd voor een gesprek bij het LOA. Tijdens dit gesprek is hen de brief overhandigd waar in stond dat de gemeentelijke opvang werd beëindigd. </para>
    <para />
    <para>- Verbleef eiser in de gemeentelijke opvang of in de LVV?</para>
    <para />
    <para>14. De rechtbank is van oordeel dat eiser, zoals verweerder stelt, in de gemeentelijke opvang verbleef en niet in de LVV. Zoals ook blijkt uit artikel 4.2 van het Convenant, kan een vreemdeling zichzelf aanmelden of kan een vreemdeling door een van de partijen betrokken bij het Convenant worden aangemeld. Niet is gebleken dat eiser zichzelf op of rond 1 juli 2019 heeft aangemeld bij de LVV of dat eiser door een van de betrokken partijen is aangemeld. Verder is niet gebleken dat naar aanleiding van eisers schriftelijke verzoek om opvang van 15 juli 2019 is beoordeeld of hij in aanmerking komt voor opvang in de LVV.<footnote-ref linkend="_07b07528-3f75-4982-9b1c-6e477140e907" /> Omdat toegang tot de LVV pas geschiedt na aanmelding en de daaropvolgende beoordeling, is eiser niet toegelaten tot de LVV en verbleef hij dus in de gemeentelijke opvang. Verweerder was dus bevoegd om de opvang te beëindigen.<footnote-ref linkend="_4d204280-4b07-41a2-b415-c414dafb79f1" /></para>
    <para />
    <para>- Mag de gemeentelijke opvang bestaan naast de LVV? </para>
    <para />
    <para>15. Verder is de rechtbank met verweerder van oordeel dat in ieder geval gedurende de pilotfase de gemeentelijke opvang kan bestaan naast de LVV. In de Samenwerkingsovereenkomst staat het volgende opgenomen: </para>
    <para />
    <parablock>
      <para>
        <emphasis role="italic">‘Uitgangspunten LVV-netwerk</emphasis>
      </para>
      <para />
      <para>
        <emphasis role="italic">De effectiviteit van de LVV’s wordt beoogd zodanig hoog te zijn dat de gemeentelijke bed-, bad- en broodvoorzieningen niet meer nodig zijn. Na het sluiten van een definitief akkoord of zoveel eerder als gemeenten dat mogelijk achten is het de bedoeling dat zij hun eigen voorzieningen zoveel mogelijk in eenzelfde tempo afschalen als de LVV-capaciteit wordt opgebouwd.’</emphasis>
      </para>
      <para>Hieruit volgt dat in ieder geval gedurende de pilotfase, die nu nog van toepassing is, gemeentelijke opvang nog mag bestaan naast de LVV. </para>
    </parablock>
    <para />
    <parablock>
      <para>
        <emphasis role="italic">Samenvatting en conclusie</emphasis>
      </para>
    </parablock>
    <para />
    <para>16. Naar het oordeel van de rechtbank mag de gemeentelijke opvang in ieder geval gedurende de pilotfase nog bestaan naast de LVV. Eiser verbleef in de gemeentelijke opvang en niet in de LVV. Verweerder was dan ook bevoegd om de opvang van eiser te beëindigen. </para>
    <para />
    <para>17. Het beroep is ongegrond. </para>
    <para />
    <para>18. Voor een proceskostenveroordeling bestaat geen aanleiding. </para>
    <para />
  </section>
  <section role="beslissing">
    <title>Beslissing</title>
    <para />
    <parablock>
      <para>De rechtbank verklaart het beroep ongegrond.</para>
    </parablock>
    <para />
    <para />
    <parablock>
      <para>Deze uitspraak is gedaan door mr. V.F.J. Bernt, voorzitter, en mr. A.J. Dondorp en mr. B.C. Langendoen, leden, in aanwezigheid van mr. J.C.E. Krikke, griffier<emphasis role="italic">. </emphasis>De beslissing is in het openbaar uitgesproken op </para>
    </parablock>
    <para />
    <para />
    <parablock>
      <para>griffier </para>
      <para>de griffier is verhinderd de uitspraak te ondertekenen. </para>
      <para />
      <para>voorzitter</para>
    </parablock>
    <para />
    <para />
    <para />
    <parablock>
      <para>Afschrift verzonden aan partijen op: <?linebreak?></para>
    </parablock>
    <para />
    <para />
  </section>
  <section>
    <title>Rechtsmiddel</title>
    <parablock>
      <para>Tegen deze uitspraak kan binnen vier weken na de dag van verzending daarvan hoger beroep worden ingesteld bij de Afdeling bestuursrechtspraak van de Raad van State. </para>
      <para>Als hoger beroep is ingesteld, kan bij de voorzieningenrechter van de hogerberoepsrechter worden verzocht om het treffen van een voorlopige voorziening of om het opheffen of wijzigen van een bij deze uitspraak getroffen voorlopige voorziening.</para>
    </parablock>
    <para />
  </section>
  <footnote id="_b4802ab9-dd12-49dd-b9ba-3fd77f2bd4bc" label="1">
    <para> Zie bijvoorbeeld de uitspraak van de Afdeling bestuursrechtspraak van de Raad van State van 29 juni 2016, ECLI:NL:RVS:2016:1782, rechtsoverweging 4.2, op <emphasis role="underline">www.rechtspraak.nl</emphasis>. </para>
  </footnote>
  <footnote id="_afc42793-1a75-41e2-8644-ace37b7ad9ef" label="2">
    <para> Vereniging van Nederlandse Gemeenten. </para>
  </footnote>
  <footnote id="_e0ec404d-e5c9-4295-9b6c-050f6dbe30bf" label="3">
    <para> Dienst Terugkeer en Vertrek.</para>
  </footnote>
  <footnote id="_9fa2b117-91d1-41db-a422-53106d2abe9c" label="4">
    <para> Immigratie- en Naturalisatiedienst. </para>
  </footnote>
  <footnote id="_d5334364-86cd-442b-b78c-e33953a63a49" label="5">
    <para> Besluit van de Staatssecretaris van Justitie en Veiligheid van 25 maart 2019, nr. 2540879, houdende verlening van mandaat en machtiging Landelijke Vreemdelingenvoorziening.</para>
  </footnote>
  <footnote id="_c1a1ddca-c91c-4ab3-8b46-bfded55836c1" label="6">
    <para> Loket Ongedocumenteerden Amsterdam. </para>
  </footnote>
  <footnote id="_ed8af85a-6269-4db7-bb49-1f643b13aaf5" label="7">
    <para> Europees Verdrag tot bescherming van de Rechten van de Mens en de fundamentele vrijheden. </para>
  </footnote>
  <footnote id="_07b07528-3f75-4982-9b1c-6e477140e907" label="8">
    <para> Dit verzoek is onderwerp van de uitspraken in de zaken AWB 19/7296, AWB 19/7780, AWB 19/9059 en AWB 19/9061. In die zaken is ook vandaag uitspraak gedaan. </para>
  </footnote>
  <footnote id="_4d204280-4b07-41a2-b415-c414dafb79f1" label="9">
    <para> Zie ook de uitspraak van de Afdeling van 21 februari 2019, ECLI:NL:RVS:2019:465. </para>
  </footnote>
</uitspraak>
</open-rechtspraak>